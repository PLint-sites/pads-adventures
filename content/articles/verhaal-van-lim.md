---
title: Clifftale - Hoofdstuk 1
description: Bjorn is thuis en wordt overvallen door Kjeld die met een bijzonder verhaal
  bij hem langs komt. Kjeld is ten einde raad en vraag Bjorn om hulp. Bjorn twijfelt
  wat hij moet doen.
language: Nederlands

---
## Hoofdstuk 1

Er wordt aangebeld. Het is al laat, wie kan dat zijn? Ik ga heus niet opendoen. Wat een gedoe. De bel gaat opnieuw. Zuchtend staat Bjorn op en loopt naar het raam. Het rolgordijn is al omlaag want hij kijkt graag naar zijn favoriete serie zonder al het invallende licht van buiten. Irritant genoeg valt er altijd net een kiertje licht binnen. Zo net nog zat hij zich te verbijten omdat het kiertje licht precies over zijn tv scherm viel. Toch maar eens kijken of het rolgordijn niet net een tikkie naar links verschoven kan worden. Dan is het perfect. Nu het kiertje er nog is, kan hij precies naar buiten kijken.

### Beneden
Kjeld staat beneden. Hij ziet er niet zo goed uit. Dat kun je zelfs vanaf hier zien. Grauw gezicht, ingevallen wangen. Heeft zeker weer niet gegeten en waarschijnlijk nog minder geslapen. Wat gaat het worden? Echt zin in bezoek van Kjeld heeft hij niet, maar het is blijkbaar dringend want de bel gaat opnieuw. Het doordringende geluid van de bel klinkt opnieuw. Het gaat gepaard met een doffe roffel op de deur. Een gedempt gevloek volgt. 'Bjorn schiet eens op man, ik sta hier al een uur jongen.' De confrontatie gaat hij liever uit de weg. Hij heeft geen zin in Kjeld over de vloer. Wil de eigenlijk eens een avondje op tijd naar bed. De andere kant van het verhaal is dat je Kjeld daar niet kan laten staan. Dan wordt het niks. Of eigenlijk alles. Drama, geschreeuw, de buren zien het. Of komen zelfs naar buiten om poolshoogte te nemen.

### Binnen
'Ja man, rustig ik kom eraan, jongen,' roept hij richting de gesloten deur. Het is meer gemompel geweest zeker want de bel gaat nogmaals. Als Bjorn de deur opent, schiet Kjeld langs hem heen naar binnen, draait zich om, duwt de deur in het slot en valt uit. 'Jezus man, kon je niet wat sneller open doen dan? Ik sta daar maar jongen, godverdomme hé, lag je te tukken ofzo?' Kjeld pakt een stoel en gaat zitten. Ademt gejaagd. 'Ja, sorry man, ik zat even voor de tv. Je weet hoe dat gaat, ik ga er helemaal in op en dan zit ik mijn eigen wereldje.' Bjorn loopt naar de keuken om wat te drinken te halen. 'Wat wil je drinken, biertje?' En haalt in één beweging twee biertjes uit de koeling. Met het eerste biertje onder de arm wipt hij de eerste kroonkurk van het andere flesje. De kroonkurk vliegt door de keuken en komt in een hoekje tegen de plint op de vloer terecht. Niet veel later gevolgd door de tweede.

### Daarna
Als Bjorn terug de kamer inloopt is de situatie verandert. Kjeld zit dan nog wel op zijn stoel, maar steunt met zijn ellebogen op tafel en zit met zijn gezicht in zijn handen. De stoere houding van zo-even is verdwenen en het lijkt nu meer op zijn kleine broertje van vroeger.